LEXICON GUDIANUM.

 

INTER Etymologos Graecos, post illum qui Magni nomine insigni-
tur, secundum locum, sed longo satis intervallo, obtinet Lexicon quod
vulgo Gudianum appellatur. Vix autem ullus exstat liber qui pluri-
bus aut foedioribus deformatur vitiis; quibus qui mederi vellet, is
profecto non parum proficeret e Codicibus Parisiensibus quos Gu-
diano cognatos esse agnovi. Hi autem numero sunt quatuor, in
Catalogo sic numerati 2630, 2631, 2636, 26388. Quamvis autem
hi Codices ejusdem sint familiae, neque tamen prorsus cum Gudiano
libro congruunt, neque sibi invicem omni ex parte respondent. Fere
autem similes sunt 2630 et 2631; ut et altera ex parte, magis inter
se congruunt 2636 et 2638; quos et cum Etymologo Ultrajectino
omnino convenire valde suspicor. De quibus omnibus ut studiosi
viri meliusjudicium ferant, horum Codicum collationem cum Gudiano
libro oculis subjIcere institui in littera Κ, ut quae caeteris plenior sit,
et auctorum citationibus magis abundet.

Jain autem monendum erit Codicem 2630 cujus specimina prius
edita sunt a Frid. Gul. Sturzio ad calcem Orionis Thebani p. 186. et
a Bekkero in notis ad Etym. M. esse membranaceum, et saeculo
decimo tertio vergente forsan scriptum satis eleganti manu, sed
parum docti librarii. Initio autem est mutilus, et in litera K lacuna
satis ampla laborat.

Codicis autem 2631 nullam apud doctos viros mentionem esse
factam reperi3 et quod in Catalogo notatum est, fere nullos in eo
Auctores laudatos esse, plane falsum est. Est autem Codex membra-
naceus et alicubi rescriptus, latentibus subter novam scripturam,
Epistolarum Sancti Pauli vestigiis3 recentior autem manus, plane
inelegans et rudis, decimi quarti saeculi esse videtur.

Desunt multa initio, incipit

ἈΣΚὶοΝ : Παρὰ τὸ ὖ οἶκῧ agn καὶ ἀνώδυνον οὕτως “Ηρωὸιανο’ς.
quae ad Ἀσκληπιος referenda esse docet Lex. Gudian. p. 83.

ἈΣΚΑΛΑΒόΤΗΣ-ἢ ἔτι ἀσχάλλουσα ἡ Δημήτηρ ἐπεβόησεν
ἦ μερ αὐτοῦ.

a His etiam addendum forsan Lexicon olim Sorbonnicum, quod
nunc Regiae Bibliothecae adnumeratur in Supplemento num. 172.
hoc obiter tantum mihi inspicere licuit, sed cum 2630 plerumque

consentire credo ; de hoc vero nos plenius docebit Gaisfordius noster,
qui ejus apographum possidet.

