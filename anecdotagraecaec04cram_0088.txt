LEXICON ZONARAE.

 

AN rite Graecum Lexicon quod vulgo Zonarae nomen obtinuit, huic

Auctori ascribendum sit, non in animo est nunc in dubium vocare. id
potius nostrum est Lectorem monere, nullibi esse hujus familiae
majorem copiam quam in Bibliotheca Regia Parisiensi. Magna est
autem in his Codicibus varietas. Sunt qui revera cum eo Lexico
congruunt, quod vulgavit Tittmannus sub hoc Titulo, Συναγωγὴ Λέξεων
συλλεγεῖσα ἐκ διαφόρων βιβλίων παλαιᾶς ‘te' φημι ’γραφῆς καὶ τῆς νέας καὶ
αὐτῆς δήπου τῆς θύραθεν, et totius classis sunt ii praestantiores et copio-
siores. Sed Codices parisiensis Bibliothecae hujusmodi sunt pauci
et ii recentissimi, si duo Coislinianos excipias a Montfauc. notatos,
qui vetusti sunt et bonae notae. Multi autem Epitomen tantum Lexici
Zonarae exhibent; alii rursus adeo in multis cum Cyrilli Lexicis
conveniunt, ut dubium sit utri familiae assignandi sunt. Prioris
Classis sunt Cod. 902. Saec. XIV. sed qui literam A tantum exhibet.
Cod. 1142. bomb. Saec. XIV. sed in finem utilus. Cod. 2408. ejus-
dem fere aetatis, de quo notitiam dedit Mons. de Rochefort “No-
tices et Extraits des MSS. du Roi T. Ι. p. 131.'' Codd. 2639. 2663.
2664. omnes Chartacei et valde recentes; neque quidquam inveni in
his aut caeteris ejusdem classis, quibus diutius immorari operae pre·
tium esse mihi visum fuit. Unus autem Codex 2669, quamvis re-
cens, vergente enim decimo quinto saeculo scriptus est, dignum

judicavi cujus pleniorem notitiam publici juris facerem. Sic autem
⁵ in Catal. describitur. “ Codex chartaceus, Constantinopoli nuper in
‘¹ Bibliothecam regiam illatus, quo continentur 10. Anonymi Lexicon
“ ubi veteres quidam Scriptores laudantur, Homerus nempe Phylar-
“ chus, Theopompus, Pherecrates, Aristophanes, &c. Is codex e ve-
“ tusto serenissimi Valachiae Principis exemplari descriptus est.''

Hujusce Lexici Titulus a ceteris omuibus discrepans, inscriptus
est Λεξικὲν κατὰ στοιχεῖον τῆς Ἑλληνικῆς ἁπάσης φωνῆς. Initio quidem
ita cum Phavorino consentire videbatur, ut isti libro simillimum
esse primo judicavi; collatione autem facta, plurima in eo inesse
inveni, quibus caret. Phavorinus ; mox etiam Phavorino relicto Zonarae
Lexico se affiniorem praebet, ita ut deinceps cum illo libro collatio-
nem instituere commodius fuit. Sic autem incipit.

